---
---
Redovisning kmom10
=========================

Uppdrag 1: Analys aktuell Webbplatsdesign
Jag valde tre webbplatser för sångerskor. De heter Karliene, Aurora och Eivor. Eftersom vi fritt fick tolka uppgiften så valde jag att observera layout och vilka designelement som används. Jag utförde analysen enligt samma mall och struktur som jag gjorde i tidigare analyser i kursen. De tre hemsidorna var väldigt lika i sin layout. De har en stor bild och länkar till sociala medier i headern, en liten footer och många bilder i bodyn.

Uppdrag 2: Analys valfri (optionell)
Organisationen Valfrihet bad mig göra en analys. Jag tolkade deras uppdrag som att jag skulle mäta tre hemsidors prestanda. Hemsidorna är gjorda för tre sångerskor som jag tycker om. Verktygen jag hade till förfogande var devtools och pagespeed, samt ett excelark. Jag observerade i devtools laddningstid, storlek, samt hur många reguests. Detta testade jag flera gånger och snittade resultatet. Resultatet skrev jag in i excelarket. Enligt testet var Karlienes hemsida bäst och Auroras hemsida var sämst. I Analysen beskrev jag deras problem, vilka åtgärder de kan göra, samt allmänna tankar.

Uppdrag 3: webbplats
Jag valde kund 2. Artisten Art Ist, som är new and upcoming inom sitt gebit, vill ha en webbplats och du löser det. Den här delen har jag sparat i en mapp som heter “me/proj/redovisa”. Jag använde min me/redovisa som grund eftersom att jag tyckte att det var lättast. Jag tyckte också att det sättet var mest tidseffektivt. I början hade jag lite problem med rättigheter då jag skulle kopiera me/redovisa”. När jag var säker på att jag löst problemet med rättigheterna så kunde jag börja arbeta med själva webbplatsen. Jag tolkade det som att man bara skulle ha en förstasida, en about-sida och en blogg med minst tre blogginlägg. Förstasidan består av flera kolumner och jag har flashbild för varje sida. Jag har en egengjord logo med artistens namn, samt en favicon som jag hittade på google. Det finns en välkomsttext och jag har gjort hemsidan bildrik. Footern innehåller standardinformation och jag har tre footerkolumner. De innehåller information om sociala medier, kontaktuppgifter vid bokning och vilket skivbolag som används. Menyn länkar till about och bloggen. Jag har använt CImage. Webbplatsen är responsiv. I About-sidan finns det information om kunden. Det finns även information om temat och dess uppkomst. Det finns en “blogg” sida med tre inlägg.

Uppdrag 4: Tema
Jag har gjort ett konstnärligt tema. Temat har få färger och är bildrik. Jag tycker även att sidan har lagom med innehåll. Temat har gridbaserat layout, vertikalt som horisontellt. Det fungerar att använda både ?vgrid och ?hgrid. Temat fungerar responsivt. I “about” sidan har jag förklarat mitt tema. Jag dokumenterade färgpaletten, beskrev typografin, designprinciper, designelement och bifogade snapshot på temat.

Allmän om projektet
Jag fick problem med rättigheter men löste det med ett antal chmod 777. En sak som var svårt var att få till alla bilder. Jag letade länge för att hitta passande bilder och jobbade med storleken, samt jobbade med att hitta sätt att få rörelse för hemsidan. De videos som gjordes för kmom01-kmom03 har hjälpt mig så mycket och jag kunde därför klara mig igenom alla uppdrag. Jag tycker att projektet för denna kursen har varit bra och relevant. Det var väldigt utmanande och jag har lärt mig enormt mycket från det här projektet.

Om kursen
Då jag är en nybörjare så har jag varit tvungen att lägga ner otroligt många timmar. Jag kände mig dock väl förberedd inför projektet och har tyckt att denna kursen har varit både roligt och utmanande. Genom att få strukturera upp, göra en annorlunda layout, teman och analyser har jag lärt mig mycket. Kursen har varit bra strukturerad ända från början. Jag är stolt över vad jag har gjort och lärt mig. Jag är helnöjd med kursen och skulle definitivt rekommendera den. Kursen får betyg 10 av 10.
